<!DOCTYPE html>
<html lang="pl-PL">

  <head>
    <title>Jabłko</title>
    <meta charset="utf-8">
  </head>

  <body>

    <h1>Jabłko</h1>

    <h2>Historia Jabłka</h2>

    <h4>Symbolika</h4>

      <p>Żaden inny owoc na świecie nie ma tak starannie przeprowadzonej kampanii reklamowej i tak bogatej symboliki. Ale też żaden inny owoc nie cieszy się równie niepochlebną przeszłością - wszystko oczywiście za sprawą Adama i Ewy.</p>
    <h4>Skąd są jabłka?</h4>

      <p>Jeśli jednak założymy, że mimo wszystko drzewem zakazanym była jabłoń, to możemy podejrzewać, że Raj mieścił się w Chinach lub Azji Środkowej. Tamte tereny są bowiem ojczyzną dzikich jabłoni. Dopiero stamtąd jabłka przywędrowały do Europy i znalazły idealne warunki do rozwoju, ponieważ uwielbiają umiarkowany klimat.</p>

    <h4>Mitologia</h4>

      <p>Jabłonie rosły w Europie już w epoce kamiennej. Wzmiankowane są już w Biblii oraz w mitologii greckiej. O ich zbawiennym wpływie na nasze zdrowie pisał już Hipokrates (v-Iv w.p.n.e.), a nadworny lekarz cesarzy rzymskich Galen (II w.n.e.) zalecał wino jabłkowe jako cudowne lekarstwo na wszystkie dolegliwości. Jabłonie uprawiano w dawnej Polsce, a ich ślady znaleziono w Biskupinie.</p>

    <h4>Historyczne zastosowania</h4>

      <p>Niegdyś, 3 lutego w dzień św, Błażeja, patrona od bólu gardła, świecono w kościołach jabłka, które potem spożywali i ludzie i zwierzęta. <strong>Jabłka są prawdziwą bombą korzystnych dla naszego zdrowia substancji.</strong></p>



  <h2>O jabłku</h2>

  <h4>Definicja</h4>

      <p>Jabłka to owoce jabłoni, drzewa uprawianego w sadach i ogrodach. Występują w klimacie umiarkowanym, mają wiele odmian.</p>

  <h4>Zastosowanie</h4>

      <p>Jabłka najczęściej jedzone są na surowo, gotowane, pieczone lub suszone. Wykorzystuje się je także jako dodatek do ciast. Mogą być jednym ze składników soków, napoi, kompotów, dżemów i konfitur.</p>

  <h4>Smak</h4>

      <p>Owoce mają kwaśny, winny lub cierpki smak.</p>

  <h4>Kolor</h4>

      <p>Jabłka są czerwone, żółte lub zielone w zależności od odmiany.</p>

  <h4>Zapach</h4>

      <p>Charakteryzują się delikatnym, prawie niewyczuwalnym zapachem.</p>

  <h4>Kształt</h4>

      <p>Mają kulisty kształt z wgłębieniem przy ogonku.</p>

  <h4>Rozmiar</h4>

      <p>Rozmiar owoców uzależniony jest od odmiany.</p>

  <h4>Sposób przechowywania</h4>

      Powinny być przechowywane w chłodnych i zacienionych miejscach.

  <h4>Jak rozpoznać jakość/świeżość</h4>

      Świeże jabłka mają jędrną i niepomarszczoną skórkę. Po przekrojeniu charakteryzują się soczystym miąższem.

  <h4>Dobre źródło</h4>

      Są dobrym źródłem witaminy C i błonnika.

  <h4>Ciekawostki</h4>

      Dawniej jabłko było symbolem zła, zdrady, trucizny. Powodem przypisywania mu tych negatywnych cech jest prawdopodobnie jego symboliczny udział w poznaniu dobra i zła przez biblijnych Adama i Ewę.

  <ul>
    <li>Nazwa w języku angielskim: <b><i>Apple</i></b></li>
    <li>Nazwa w języku francuskim: <b><i>Pomme</i></b></li>
    <li>Nazwa w języku niemieckim: <b><i>Apfel</i></b></li>
    <li>Nazwa łacińska: <b><i>Malus domestica</i></b></li>
  </ul>


  <h4>Właściwości jabłka</h4>

  <p>Smak dojrzałych jabłek jest słodko-kwaskowaty, rozmaite odmiany mogą być bardziej lub mniej słodkie lub kwaśne. Jabłka są kształtem zbliżone do kuli, z zagłębieniem na szczycie, z którego wystaje ogonek, na którym jabłko rośnie na drzewie, oraz z wylotem gniazda nasiennego u dołu.</p>

  <p>Przeciętne jabłko waży około 150 gramów. Miąższ jabłka jest sztywny, chrupki i pełny przezroczystego soku. Po długim przechowywaniu jabłko staje się miękkie i pomarszczone, ale nadal jadalne. Skórka jabłka jest gładka i cienka, ściśle przylegająca do miąższu, dająca się obierać lub polerować. Kolor skórki jabłka występuje w odcieniach zieleni, a po dojrzeniu również żółci lub czerwieni, często zmieszanych ze sobą. Kolor miąższu jest bardzo jasny, zbliżony do białego.</p>

  <p>Jabłka mogą ulec obiciu, po czym miejsce obicia staje się miękkie i brązowe, a miąższ pod obiciem zaczyna się psuć i tracić właściwości odżywcze. Po pokrojeniu lub obraniu z dostępem do tlenu miąższ jabłka zaczyna utleniać się na powierzchni, która zmienia kolor na brązowy. Dojrzałe jabłka wydzielają lekko wyczuwalny, słodkawy zapach.</p>


  <h2>Odmiany jabłek</h2>

  <dl>
  <dt><b>Delikates</b></dt> <dd>typowo polskie, jesienne jabłka, wyhodowane po raz pierwszy w Poznaniu. Mają zielono-żółtą skórkę z wyraźnym czerwonym rumieńcem, ich smak jest słodko-kwaśny, a miąższ drobnoziarnisty. Powszechnie lubiane.</dd>

  <dt><b>Ligol</b></dt> <dd>kolejna odmiana wyhodowana w Polsce. Jabłka ligol pojawiają się w sklepach zimą, charakteryzują się żółtą, błyszczącą skórką z dużym, lekko czerwonym rumieńcem i kremowym miąższem. Są słodkie, kruche, mają delikatny, korzenny posmak. Uwaga! Nie można ich długo przechowywać.</dd>

  <dt><b>Cortland</b></dt> <dd>to jabłka pochodzące ze Stanów Zjednoczonych, bardzo lubiane w Polsce. Ich skórka jest pokryta w całości czerwonym, karminowym rumieńcem, miąższ jest biały, w smaku słodko-winny, lekko korzenny, kruchy, do tego nie ciemnieje po przekrojeniu. Są bardzo soczyste, nadają się do produkcji soków.</dd>

  <dt><b>Lobo</b></dt> <dd>jesienne jabłka, które przybyły do nas z Kanady. Lobo mają – podobnie jak Cortlandy – pokrytą intensywnie czerwonym rumieńcem skórkę, ich miąższ jest za to delikatnie zielony, bardziej kwaskowy, soczysty.</dd>

  <dt><b>Idared</b></dt> <dd>w Stanach, na zachodzie i w wschodzie Europy są bardzo popularne, w Polsce też mają wielu zwolenników. To jabłka średniej wielkości i duże, z żółto-zielną skórką i czerwonym, rozmytym rumieńcem. Są kwaskowe w smaku, często stosuje się je do ciast, przetworów.</dd>

  <dt><b>Reneta</b></dt> <dd>stara, zimowa odmiana jabłek, która przybyła do nas z Anglii. Reneta ma żółtą skórkę z pomarańczowo-czerwonym, bladym rumieńcem. Jej miąższ ma kremową barwę, jest średniosoczysty, lekko kwaskowaty. Renety nadają się do długiego przechowywania.</dd>

  <dt><b>Szampion</b> (<i>champion, sampion</i>)</dt> <dd>to jesienne, słodkie, aromatyczne jabłka. W zależności od regionu, w którym są uprawiane jabłonie, mają bardziej lub mnie rozmyty rumieniec, zielono-żółtą skórkę. Ich smak może się kojarzyć z gruszką. Są powszechnie lubiane. Nadają się do przetworów i jedzenia na surowo.</dd>

  <dt><b>Antonówka</b></dt> <dd>stara odmiana, często uprawiana amatorsko, ma działkach. Antonówki są przeważnie zielone, chociaż w miarę dojrzewania mogą stać się lekko żółtawe. Są twarde, dość kwaśne, dlatego świetnie nadają się na przetwory.</dd>

  <dt><b>Papierówka</b></dt> <dd>kolejna ze starych odmian. Papierówki charakteryzują się jasnożółtym kolorem, ich smak jest z początku kwaśny, w miarę dojrzewania staje się słodszy. Papierówki nadają się do przetwarzania, gotowania, pieczenia.</dd>

  <dt><b>Gala</b></dt> <dd>odmiana, która przyjechała do nas aż z nowej Zelandii. Ma słodko-winny smak, nadaje się do jedzenia na surowo. Jej skórka jest pomarańczowo-czerwona. Jest jedną z najbardziej cenionych odmian jabłek.</dd>

  <dt><b>Gloster</b></dt> <dd>ich kształt jest charakterystyczny, stożkowaty, za to smak: kwaśny, orzeźwiający. Są średnio soczyste, dość twarde. Ich skórka jest pokryta w 80 procentach rumieńcem. Pochodzą z Niemiec.</dd>

  <dt><b>Golden Delicious</b></dt> <dd>golden to po angielsku “złoty”, nazwa jabłek jest jednocześnie określeniem koloru ich skórki, którą charakteryzuje brak rumieńca. Miąższ owoców jest kremowy, kruchy, słodko-winny, bardzo smaczny, ceniony przez koneserów. Golden Delicious to odmiana zimowa.</dd>

  <dt><b>Jonatan</b></dt> <dd>to jabłka cenione przez koneserów. Ich smak jest słodko-winny, korzenny, a miąższ lekko żółtawy. Idealne owoce do jedzenia na surowo.</dd>

  <dt><b>Rubin</b></dt> <dd>czeska, zimowa, niezmiernie popularna odmiana jabłek. Są cenione za słodko-winny, aromatyczny smak. Rubiny są duże, pomarańczowo-żółto-czerwone, mają żółtawy miąższ. Wprost stworzone do jedzenia na surowo.</dd>

  <dt><b>Janagold</b></dt> <dd>odmiana amerykańska. Jabłka Janagold mają kremową skórkę i czerwono-pomarańczowy rumieniec. Są kruche, słodko-kwaśne, a przede wszystkim – niezwykle soczyste. Nadają się do wszystkiego, można jeść je na surowo.</dd>
</dl>

  <h2>Wartości odżywcze</h2>

<table>
  <caption><strong>Witaminy</strong></caption>
  <tr>
  <th>Witamina</th>              <th>Zawartość</th>
  </tr>
<tr>
    <td>Witamina C</td>          <td>4,6 mg</td>
</tr>
<tr>
    <td>Witamina B1</td>         <td>0,017 mg</td>
</tr>
<tr>
    <td>Witamina B2</td>         <td>0,026 mg</td>
</tr>
<tr>
    <td>Witamina B3 (PP)</td>    <td>0,091 mg</td>
</tr>
<tr>
    <td>Witamina B6</td>        <td>0,041 mg</td>
</tr>
<tr>
    <td>Witamina B11</td>        <td>0,003 mg</td>
</tr>
<tr>
    <td>Witamina A</td>          <td>0,003 mg</td>
</tr>
<tr>
    <td>Witamina E</td>          <td>0,18 mg</td>
</tr>
<tr>
    <td>Witamina K</td>          <td>0,002 mg</td>
</tr>
  </table>

<table>
  <caption><strong>Makroelementy</strong></caption>
  <tr>
  <th>Pierwiastek</th>              <th>Zawartość</th>
  </tr>
<tr>
    <td>Fosfor</td>              <td>11 mg</td>
</tr>
<tr>
    <td>Wapń</td>                <td>6 mg</td>
</tr>
<tr>
    <td>Magnez</td>              <td>5 mg</td>
</tr>
<tr>
    <td>Potas</td>               <td>107 mg</td>
</tr>
<tr>
      <td>Sód</td>               <td>1 mg</td>
</tr>
</table>


  <h2>Przysłowia i zwroty o jabłkach</h2>

  <p><q>Niedaleko pada jabłko od jabłoni</q> – popularny w językach europejskich zwrot opisujący cechy rodziców, dziedziczone przez dzieci.</p>
  <p><q>Jakie jabłko, taka skórka, jaka matka, taka córka</q> – polski wariant przysłowia o cechach dziedzicznych.</p>
  <p><q>Gdy jabłoń drugi raz w roku zakwitnie, zięć do domu zawita</q> – przysłowie polskie, związane z płodnością (kwitnąca poza sezonem jabłoń to synonim kobiety, która zaszła w ciążę).</p>
  <p><q>Zdrowy jak jabłko, rumiany jak jabłko</q> – synonim zdrowia w języku polskim.</p>
  <p><q>Stłuc kogoś na kwaśne jabłko</q> – zbić kogoś tak mocno, że będzie tak bezużyteczny jak kwaśne jabłko.</p>

  <h2>Cytaty</h2>

  <blockquote>„Niewiel­ki jest wybór wśród zgniłych jabłek.”</blockquote>
  — William Shakespeare

  <blockquote>„O różach można pi­sać wier­sze, ale w jabłko trzeba się wgryźć.”</blockquote>
  — Johann Wolfgang Goethe

  <blockquote>„Przyjrzałem się tej Ewie - niech jabłko wisi na drzewie!”</blockquote>
  — Jan Izydor Sztaudynger


  <h2>Źródła</h2>

  <ol>
  <li><a href="http://pl.wikipedia.org/wiki/Jab%C5%82ko">jabłko - Wikipedia</a></li>

  <li><a href="http://www.witamina.org/historia.html">serwis witamina.org</a></li>

  <li><a href="http://www.cytaty.info/">cytaty.info</a></li>

  <li><a href="http://www.jakkupowac.pl/artykul/477/jak-kupowac-jablka.html">jakkupowac.pl</a></li>
  </ol>

 </body>
</html>
